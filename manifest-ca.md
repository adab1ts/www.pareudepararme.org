---
title: Manifest CA
permalink: "/manifest/"
ref: manifest
locale: ca
layout: page
inpage_nav: false
seo:
  title: Manifest
  description: Manifest i recollida d'adhesions de la campanya Pareu de parar-me.
  keywords: manifest, adhesions, racisme, perfil étnic
sections:
- page-cover
- statement
- supporters
page-cover:
  template: theme/cover.html
  section_id: page-cover
  heading: Manifest
  bg_image: "/uploads/bannerA.jpg"
statement:
  template: manifest/statement.html
  section_id: statement
  heading: Identificacions per perfil racial
  subheading: La mostra del racisme institucional més bàsic i quotidià. Quan la seguretat
    és   l'excusa per coartar drets i llibertats.
  body: "El “perfil racial” és un criteri normalitzat en moltes identificacions o
    controls, en què es demana la documentació a persones seleccionant-les pel seu
    aspecte físic; pel que semblen, i no pel que han fet. Aquests controls es donen
    de forma generalitzada i amb total impunitat, tant en espais públics com privats
    freqüentats per persones amb trets físics identificats com a diversos per la població
    majoritària.\n\nÉs una pràctica discriminatòria, racista, classista i il·legal,
    ja que xoca frontalment tant amb els Drets Humans com amb les lleis vigents. Tot
    i això, els cossos de seguretat públics, la justifiquen com a una acció necessària
    per a l'efectivitat de la seva tasca securitària. Tanmateix, segons dades oficials,
    més del 74% de les persones identificades no ha comès cap delicte \\[1\\].\n\n####
    Per tant, posem de manifest que les parades selectives per perfil racial:\n\n*
    Són una “pràctica persistent i generalitzada de control identitari” \\[2\\], és
    a dir, un procediment sistematitzat i no fets aïllats que depenguin d’un funcionari
    en concret.\n* Són discriminatòries i suposen una limitació de la llibertat de
    moviment, sobretot per a les persones en situació administrativa irregular, que
    davant la vulnerabilitat opten per no tornar als espais públics que habitualment
    freqüentaven.\n* Suposen una porta oberta a detencions arbitraries, multes, ordres
    d’expulsió, ingressos al CIE i deportacions, entre altres altres mesures injustes.\n*
    Mostren a la societat que les persones de fenotip no dominant -tant estrangera
    com local- són sospitoses a ulls de l'Estat. Vinculen l’aparença física amb l’incompliment
    de la norma i reforcen l'estigmatització i la criminalització de les minories,
    fet que dificulta la convivència democràtica i normalitza el control social per
    part de la policia.\n* És un criteri inefectiu i contraproduent en termes de seguretat
    ciutadana, ja que la gran desproporció entre les identificacions i els delictes
    comesos genera desconfiança cap a la policia i menor predisposició a col·laborar
    amb l'Estat.\n\n#### Per això, exigim a les institucions que:\n\n* Reconeguin
    la dimensió real dels controls d'identitat per perfil racial i els condemnin.\n*
    Facilitin informació operativa de qualitat als agents de policia. Prenguin mesures
    i donin instruccions clares adreçades a prohibir i prevenir la identificació de
    persones innocents per descripcions massa genèriques que es basin en el color
    de pell, l’ètnia o característiques físiques, culturals i religioses.\n* Formin
    a la policia en matèria de racisme, per tal de dur a terme identificacions sota
    els principis d'igualtat i no discriminació, de conformitat amb Codi Europeu d'Ètica
    de la Policia.\n* Justifiquin i recullin dades de cada actuació d’identificació
    i registre que realitzin (incloent motiu, perfilació ètnica i resultat) i publiquin
    regularment estadístiques sobre la qüestió.\n* Introdueixin mesures de control
    internes i externes i apliquin sancions contra els agents que identifiquin de
    forma discriminatòria o injustificada.\n* Facilitin mecanismes de denúncia per
    a la població objecte d’identificacions i registres, i afavoreixin un sistema
    de control extern d’aquests processos.\n* Difonguin activament els drets i garanties
    de les persones i donin resposta a les seves preocupacions sobre els criteris
    de les identificacions policials.\n\nCal acabar amb les identificacions per perfil
    racial perquè, a més de frenar en sec la vida    quotidiana de les persones, engeguen
    una cadena de vulneracions de drets fonamentals com:\n\n* el dret a la no discriminació
    i el principi d’igualtat,\n* el dret a la llibertat de moviment,\n* el dret a
    la dignitat,\n* el dret a la llibertat i seguretat personals,\n* el dret al respecte
    de la vida privada i familiar i\n* el dret a la llibertat religiosa, entre altres.\n\nPerquè
    l'aparença deixi de ser un motiu de control policial, actua i signa el manifest.\n\n***\n\n\\[1\\]
    _Dades facilitades pel Ministeri de l'Interior el 2014_  \n\\[2\\] _Relator Especial
    de Nacions Unides en el seu informe sobre Espanya del 2013_"
supporters:
  template: manifest/supporters.html
  section_id: supporters
  heading: Participen
  subheading: Un projecte amb el suport de

---
