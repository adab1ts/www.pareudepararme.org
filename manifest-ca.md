---
title: Manifest CA
permalink: /manifest/
ref: manifest
locale: ca
layout: page
inpage_nav: true
seo:
  title: Manifest
  description: Manifest i recollida d'adhesions de la campanya Pareu de parar-me.
  keywords: manifest, adhesions, racisme, perfil étnic
sections:
  - page-cover
  - statement
  - supporters
page-cover:
  template: theme/cover.html
  section_id: start
  heading: Manifest
  bg_image: /assets/img/bannerA.jpg
statement:
  template: manifest/statement.html
  section_id: statement
  heading: Identificacions per perfil ètnic
  subheading: La mostra del racisme institucional més bàsic i quotidià. Quan la seguretat és   l'excusa per coartar drets i llibertats.
  body: |
    El “perfil ètnic” és un criteri normalitzat en moltes identificacions o controls, en què es demana la documentació a persones seleccionant-les pel seu aspecte físic; pel que semblen, i no pel que han fet. Aquests controls es donen de forma generalitzada i amb total impunitat, tant en espais públics com privats freqüentats per persones amb trets físics identificats com a diversos per la població majoritària.

    És una pràctica discriminatòria, racista, classista i il·legal, ja que xoca frontalment tant amb els Drets Humans com amb les lleis vigents. Tot i això, els cossos de seguretat públics, la justifiquen com a una acció necessària per a l'efectivitat de la seva tasca securitària. Tanmateix, segons dades oficials, més del 74% de les persones identificades no ha comès cap delicte [1].

    #### Per tant, posem de manifest que les parades selectives per perfil ètnic:

    - Són una “pràctica persistent i generalitzada de control identitari” [2], és a dir, un procediment sistematitzat i no fets aïllats que depenguin d’un funcionari en concret.
    - Són discriminatòries i suposen una limitació de la llibertat de moviment, sobretot per a les persones en situació administrativa irregular, que davant la vulnerabilitat opten per no tornar als espais públics que habitualment freqüentaven.
    - Suposen una porta oberta a detencions arbitraries, multes, ordres d’expulsió, ingressos al CIE i deportacions, entre altres altres mesures injustes.
    - Mostren a la societat que les persones de fenotip no dominant -tant estrangera com local- són sospitoses a ulls de l'Estat. Vinculen l’aparença física amb l’incompliment de la norma i reforcen l'estigmatització i la criminalització de les minories, fet que dificulta la convivència democràtica i normalitza el control social per part de la policia.
    - És un criteri inefectiu i contraproduent en termes de seguretat ciutadana, ja que la gran desproporció entre les identificacions i els delictes comesos genera desconfiança cap a la policia i menor predisposició a col·laborar amb l'Estat.

    #### Per això, exigim a les institucions que:

    - Reconeguin la dimensió real dels controls d'identitat per perfil ètnic i els condemnin.
    - Facilitin informació operativa de qualitat als agents de policia. Prenguin mesures i donin instruccions clares adreçades a prohibir i prevenir la identificació de persones innocents per descripcions massa genèriques que es basin en el color de pell, l’ètnia o característiques físiques, culturals i religioses.
    - Formin a la policia en matèria de racisme, per tal de dur a terme identificacions sota els principis d'igualtat i no discriminació, de conformitat amb Codi Europeu d'Ètica de la Policia.
    - Justifiquin i recullin dades de cada actuació d’identificació i registre que realitzin (incloent motiu, perfilació ètnica i resultat) i publiquin regularment estadístiques sobre la qüestió.
    - Introdueixin mesures de control internes i externes i apliquin sancions contra els agents que identifiquin de forma discriminatòria o injustificada.
    - Facilitin mecanismes de denúncia per a la població objecte d’identificacions i registres, i afavoreixin un sistema de control extern d’aquests processos.
    - Difonguin activament els drets i garanties de les persones i donin resposta a les seves preocupacions sobre els criteris de les identificacions policials.

    Cal acabar amb les identificacions per perfil ètnic perquè, a més de frenar en sec la vida    quotidiana de les persones, engeguen una cadena de vulneracions de drets fonamentals com:

    - el dret a la no discriminació i el principi d’igualtat,
    - el dret a la llibertat de moviment,
    - el dret a la dignitat,
    - el dret a la llibertat i seguretat personals,
    - el dret al respecte de la vida privada i familiar i
    - el dret a la llibertat religiosa, entre altres.

    Perquè l'aparença deixi de ser un motiu de control policial, actua i signa el manifest.

    ---

    [1] _Dades facilitades pel Ministeri de l'Interior el 2014_  
    [2] _Relator Especial de Nacions Unides en el seu informe sobre Espanya del 2013_
supporters:
  template: manifest/supporters.html
  section_id: supporters
  heading: Participen
  subheading: Un projecte amb el suport de
---