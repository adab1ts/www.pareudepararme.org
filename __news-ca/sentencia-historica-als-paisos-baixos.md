---
permalink: "/noticies/:path/"
locale: ca
layout: news
date: 2023-02-16 17:40 +0100
title: Sentència històrica als Països Baixos
ref: paisos_baixos_setencia
inpage_nav: false
seo:
  title: Sentència històrica als Països Baixos
  description: " el Tribunal d'Apel·lació prohibeix la utilització de perfils racials"
  keywords: setencia, perfil racial, paisos baixos
featured_image:
  file: "/uploads/captura-de-pantalla-2021-12-10-a-las-13-43-51.png"
  description: 'Mossos perfilació racial '
headline: Sentència històrica als Països Baixos
published: true

---
[Notícia originalment publicada per Amnistia Internacional  
](https://www.amnistiacatalunya.org/en-que-treballem/noticies-dactualitat/noticies-dactualitat/articulo/sentencia-historica-als-paisos-baixos-el-tribunal-dapellacio-prohibeix-la-utilitzacio-de-perfils-racials/)**  

Aquest matí, el Tribunal d'Apel·lació dels Països Baixos ha dictat una sentència històrica en el cas de dos ciutadans, en un causa presentada per Amnistia Internacional, Control Alt Delete, RADAR i NJCM-PILP contra l'ús de perfils ètnics per part de la policia de fronteres neerlandesa (Royal Marechaussee).  
  
**El Tribunal ha resolt que l'actual pràctica constitueix una forma de **discriminació racial** i l'ha prohibit. També ha resolt que la policia de fronteres ha de modificar les seves pràctiques immediatament, independentment de si l'Estat apel·la contra la sentència.

La causa tractava sobre la qüestió de si la policia de fronteres pot seleccionar persones per a donar-los l'alto i verificar la seva situació a la frontera (parcialment) a causa de la seva raça. La coalició que va engegar la causa al·legava que **l'ús de la raça en les decisions sobre la selecció és una forma de discriminació racial.**

**Forma especialment greu de discriminació**

El Tribunal d'Apel·lació ha sostingut que la policia de fronteres discrimina sobre la base de la raça en la seva pràctica diària de seleccionar gent per a verificar-ne la situació, i ha conclòs que es tracta d'una forma especialment greu de discriminació. El Tribunal ha reconegut que la utilització de perfils ètnics fa que la gent senti que no és acceptada en la societat i que és tractada com a ciutadania de segona.

“Sento que s'ha reforçat la meva convicció que el racisme no té cabuda en la nostra societat. Aquesta és una gran victòria, no tan sols per mi i per la gent de color, sinó per a totes les persones que, durant anys, han lluitat contra el racisme i la utilització de perfils ètnics i en favor de la igualtat de tracte”, ha manifestat **Mpanzu Bamenga**, un dels demandants.

**Estigmatització i impacte negatiu**

El Tribunal d'Apel·lació ha subratllat que els mètodes de la policia de fronteres provoquen estigmatització i sentiments de dolor i frustració entre les persones que són seleccionades per a controls fronterers, inclosos els dos ciutadans que van contribuir a la presentació d'aquesta demanda. El Tribunal ha subratllat així mateix l'impacte negatiu que la utilització de perfils ètnics té en la societat.

“El tribunal ha aclarit que l'aspecte i el color d'una persona no indiquen la seva nacionalitat. Aquesta és una important correcció a la sentència anterior del tribunal de primera instància que va impactar moltes persones de color i les va fer sentir ciutadanes de segona”, ha manifestat **Dionne Abdoelhafiezkhan**, de l'organització contra el racisme Control Alt Delete.

**I ara què?**

Aquesta és una sentència històrica. Es tracta d'un pas important en l'eliminació de la utilització de perfils ètnics per part de la Royal Marechaussee, la policia i altres cossos encarregats de fer complir la llei.

“La coalició que va presentar aquesta demanda porta anys lluitant contra la utilització de perfils ètnics. Aquesta victòria mostra que, si ens unim, podem aconseguir-ho”, ha manifestat **Dagmar Oudshoorn**, directora d'Amnistia Internacional Països Baixos. “Ens inspira a continuar amb l'esforç col·lectiu per a eliminar el racisme i la discriminació en les tasques de compliment de la llei.”