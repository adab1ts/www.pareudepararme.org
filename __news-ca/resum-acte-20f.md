---
title: L'aparença no és motiu, crònica de la jornada 20F en tres actes
permalink: "/noticies/:path/"
ref: cronica_20f
locale: ca
layout: news
inpage_nav: false
seo:
  title: L'aparença no és motiu, crònica de la jornada 20F en tres actes
  description: Pareu de parar-me. L'aparença no és motiu, crònica de la jornada 20F en tres actes.
  keywords: noticies, pareudepararme, actualitat
featured_image:
  file: /uploads/imatge-definitiva-video-resum-acte.png
  description: Intervenció durant l'acte "L'aparença no és motiu"
headline: L'aparença no és motiu, crònica de la jornada 20F en tres actes
date: "2019-02-20 12:05 +0200"
published: true
---
El passat 20 de febrer es va presentar l'informe “[L'aparença no és motiu](https://www.pareudepararme.org/uploads/informe2018-ca.pdf)” de la campanya "[Pareu de Parar-me](http://www.pareudepararme.org/)" sobre les identificacions policials per perfil ètnic-racial. L'informe presenta una anàlisi de les experiències recollides mitjançant el treball d'observació i la recollida de dades públiques dels Mossos d'Esquadra i de les policies locals de Ciutat Vella, Salt, Terrasa, Badalona, Salou i Lleida.

L'estudi constata la pràctica sistemàtica, racista i criminalitzadora d'aquest tipus d'identificacions, atès que les persones de nacionalitat estrangera són 7 vegades més aturades que persones de nacionalitat espanyola. Segons les dades dels Mossos, un 54,1% de les identificacions de s'han realitzat a persones estrangeres. Tenint en compte, que la població estrangera suposa el 13,7% del total de la població, la ràtio demostra un alt índex de desproporcionalitat.

Durant aquesta jornada, la plataforma Pareu de parar-me, coordinada des de SOS Racisme, va dur a terme tres actes amb l'objectiu de difondre les dades recollides en aquest informe:

**1.** La **roda de premsa** es va celebrar en el Col·legi de Periodistes de Catalunya amb la participació de la coordinadora de la campanya de Pareu de Parar-me, Kaire Ba; la responsable de comunicació de Sos Racisme Catalunya, Mònica López, i Pedro Vargas, tècnic de l'assessoria jurídica de la Federació d'Associacions Gitanes de Catalunya (FAGIC), qui va assegurar que la població gitana és el col·lectiu que pateix més persecucions i identificacions per perfil ètnic-racial, encara que aquestes no quedin registrades. La cobertura mediàtica de la informació va ser molt satisfactòria. A continuació, presentem una petita selecció de publicacions i reportatges televisius:

Público: [Una persona estrangera té set vegades més probabilitats de ser aturada per la policia que una de nacionalitat espanyola](https://www.publico.es/public/racisme-institucional-persona-estrangera-set-vegades-mes-probabilitats-aturada-per-policia-nacionalitat-espanyola.html)

Ara.cat: [La meitat de les identificacions policials són per motius racials](https://www.ara.cat/societat/meitat-identificacions-policials-motius-racials_0_2183781819.html)

El País: [Los Mossos identifican a siete extranjeros por cada español](https://elpais.com/ccaa/2019/02/20/catalunya/1550663670_155055.html)

El Mundo: [Los Mossos d'Esquadra identifican a siete extranjeros por cada español](https://www.elmundo.es/cataluna/2019/02/20/5c6d45a721efa0da7a8b4609.html)

Betevé: [La policia discrimina pel color de la pell quan fa identificacions, segons SOS Racisme](https://beteve.cat/societat/sos-racisme-identificacions-policia/)

El Diario.es: [Tres de cada cuatro identificaciones aleatorias de los Mossos se realizan a extranjeros](https://www.eldiario.es/catalunya/identificaciones-Mossos-dEsquadra-poblacion-extranjera_0_870013107.html)

TV3: [Per cada identificació policial a una persona espanyola, se'n paren a 7 d'estrangeres. És una de les conclusions de la campanya "Pareu de parar-me" de SOS Racisme](<Per cada identificació policial a una persona espanyola, se'n paren a 7 d'estrangeres. És una de les conclusions de la campanya "Pareu de parar-me" de SOS Racisme>)

**2.** De manera paral·lela, es va dur a terme una **Hackacom**, és a dir, una campanya a les xarxes socials de forma presencial, amb la finalitat d'incidir políticament a través de la viralització de les conclusions de l'informe, interpel·lant directament a polítics o càrrecs responsables. Per això, ens reunim amb diferents ciberactivistes antiracistes i diverses entitats sota l'assessoria del col·lectiu Kommons. A través d'eines de monitoratge de xarxes, vam poder tenir una lectura de la repercussió de la campanya virtual, convertint-se en aquell moment en tendència sota el hashtag **\#PararÉsRacista**, i dels assoliments aconseguits través de les interaccions amb alguns càrrecs polítics.

![](/uploads/hackacom.jpg)

**3.** Finalment, per la tarda, l'acte oficial de **presentació de l'informe** es va celebrar al Centre Cívic Pati Llimona sota la moderació de Cheikh Drame, membre del Consell de SOS Racisme Catalunya. L'acte, que incloïa tres blocs, va comptar amb la presència de Kaire Ba, qui va presentar els resultats i les conclusions de l'informe al costat de Mònica López; així com també, el vídeo de la campanya: “[Racisme policial, més enllà dels agents](https://www.youtube.com/watch?v=faq4zbQdO2E&list=PL6sTQdZ8s9kephXO1i4esLBKL0N5kQefR&index=17&t=8s)” realitzat per MetroMuster. A més van estar presents com a experts, Youssef M. Ouled, tècnic de Rights International Spain, i participant del programa PIPE (Programa per a la identificació policial eficaç) aplicat a Ciutat Lineal, Madrid; Nick Glynn, ex oficial de policia del Regne Unit; Pedro Aguilera Cortés, director de FAGIC; Jean Marie Mengue Ngoli, segon secretari d'Aliança Ètnica, qui va explicar la situació a Lleida; Lamine Sarr, portaveu del Sindicat Popular de Venedors Ambulants i finalment, Ainhoa Douhaibi, qui va assenyalar la perfilació ètnica com a dispositiu de criminalització i de racisme d'estat. L'assistència de públic va ser massiva. El tancament de la jornada va estar acompanyat amb la música de DJ Mbodj i càtering d'Abarka.

<iframe src="https://www.youtube.com/embed/mq3muFG5Qck" width="560" height="315" frameborder="0" allowfullscreen="allowfullscreen"></iframe>
