---
layout: post
titol: 'Què és la campanya "Pareu de parar-me"?'
date: "2017-11-15 10:01:00"
imatge: 20171115_Noticies_QueFerDavantIdentificacio_OlmoGonzalez_Flickr.jpg
imatge_alt: breu descripció de la imatge
locale: ca
ref: que_es
---

“Pareu de parar-me. L'aparença no és motiu” va començar a gestar-se en 2016. El seu objectiu central és incidir política i socialment perquè les identificacions policials per perfil ètnic siguin explícitament prohibides i activament perseguides.

En primer lloc, la campanya busca la visibilització i el reconeixement de la dimensió real d'aquesta pràctica il·legal i de l'efecte coercitiu que genera en  les llibertats i els drets de les persones. Per aconseguir-ho, la implicació ciutadana és fonamental. Per això, la campanya uneix els suports de diferents [entitats i col·lectius]({{ "/manifest/#entitats" | absolute_url }}) que treballen per la defensa dels drets de les persones racialitzades i/o migrants, amb un triple objectiu:

1. Construir un discurs comú que inclogui a tots i sigui representatiu i significatiu

2. Fomentar la denúncia pública d'identificacions policials racistes a la via pública, amb l'objectiu de recollir dades i dimensionar el problema

3. Donar eines perquè tant les persones afectades com les que en són testimoni sàpiguen intervenir eficaçment davant una parada

En segon lloc, com a fi últim, les aliances socials creades al llarg de la campanya se centraran en la incidència política, per tal d'aconseguir canvis pràctics en els protocols d'actuació dels cossos policials. Algunes de les bones pràctiques que volem proposar a institucions policials i partits polítics són:

- Reconèixer la dimensió real dels controls d'identitat per perfil ètnic i condemnar-los.

- Facilitar informació operativa de qualitat als agents de policia i donar instruccions clares adreçades a prevenir i prohibir la identificació per descripcions massa genèriques que es basin en el color de pell, l’ètnia o característiques físiques, culturals i religioses.

- Formar a la policia en matèria de racisme, per tal de dur a terme identificacions sota els principis d'igualtat i no discriminació [Codi Europeu d'Ètica de la Policia]

- Justificar i recollir dades de cada actuació d’identificació i registre que realitzin (incloent motiu, perfilació ètnica i resultat) i publicar regularment les estadístiques.

- Introduir mesures de control internes i externes, i aplicar sancions contra els agents que identifiquin de forma discriminatòria o injustificada.

- Facilitar mecanismes de denúncia per a la població i afavorir un sistema de control extern d’aquests processos.

- Difondre activament els drets i garanties de les persones i donar resposta a les seves preocupacions respecte als criteris que pauten les identificacions policials.
Aquesta línia de recerca i treball, impulsada inicialment per SOS Racisme Catalunya, va poder concretar-se en projecte gràcies al suport econòmic de Open Society Foundation, com a part de les seves iniciatives de suport a la incidència política en temes de violacions de drets humans.

Una iniciativa de: 	logo SOS Racisme					

Finançada per: Logo Open

## ¿Què és el “perfil ètnic”?

El “perfil ètnic” o “perfilaciò ètnica” és un criteri normalitzat en moltes identificacions o controls, en què es demana la documentació a persones seleccionant-les exclusivament pel seu aspecte físic. És a dir, no se les para pel que han fet, sinó per tenir trets físics identificats com a diversos per la població majoritària.

Aquests controls es donen de forma generalitzada i amb total impunitat, tant en espais públics com privats, fins a tal punt que s'ha normalitzat i formen part del paisatge diari dels nostres pobles i ciutats.

Però no són normals: les persones que els pateixen veuen la seva vida alterada només per tenir un determinat color de pell o altres característiques físiques, culturals i religioses distintives.


## Quan la seguretat és l'excusa per coartar drets i llibertats

Tal com identifica el Servei d'Atenció i Denúncia per a les Víctimes de racisme i xenofòbia (SAiD) de SOS Racisme, aquest tipus de controls guiats pel perfil ètnic són el punt de partida de la majoria dels casos de racisme exercit pels cossos policials que al llarg de 25 anys han arribat a SOS Racisme.

A més de ser la via d'entrada a vulneracions d'un altre tipus, les parades racistes interfereixen en la vida diària de les persones, les quals, amb la finalitat d'evitar aquestes situacions i els riscos que impliquen, deixen de, per exemple, realitzar activitats o freqüentar llocs que els resulten familiars i que constitueixen un punt de reunió del grup al qual pertanyen. Des de centres culturals a comerços, locutoris i fins i tot entitats d'atenció a migrants. Tot això s'agreuja davant situacions d'irregularitat administrativa o altres tipus de vulnerabilitats que no se circumscriuen al lloc d'origen, sinó a l'origen percebut.

El fet de fomentar intencionadament una vinculació fictícia entre la inseguretat i la població racialitzada, fa de la perfilació ètnica una mostra del racisme institucional més bàsic i quotidià, que alhora trobem afavorit per certa cultura policial.

Segons dades facilitades pel Ministeri de l'Interior l'any 2014, el 74% de les persones obligades a identificar-se no havia estat implicada en cap activitat delictiva. Aquesta gran desproporcionalitat, es traslladada també al nombre d'identificacions segons el grup ètnic que es tracti. Per exemple, les persones identificades com a membres de la comunitat gitana tenen fins a 10 vegades més probabilitats de ser parades que una persona que llueix com a europeu.
