---
layout: videosingle
permalink: "/testimonis/:path/"
titol: "Enséñame la mochila. Das con el perfil."
codi_youtube: i0DB8018sZ0
date: 2017-11-19 20:42:00 +0000
descripcio: Relat de la identificació per motiu étnic al barri del Raval de Barcelona.
paraules_clau: identificació étnica, Raval, Barcelona
locale: ca
ref: mochila
detalls:
  data_label: Data i hora de la parada
  data: 13/07/2017, 19:45h
  lloc_label: Lloc de la parada
  lloc: Carrer de Sant Gil, Raval, Barcelona
  motiu_label: L'agent va comunicar el motiu de la parada?
  motiu: true
  identificar_label: L'agent es va identificar?
  identificar: true
  uniformat_label: L'agent anava uniformat?
  uniformat: false
  escorcoll_label: Hi va haver un escorcoll de la roba després de la identificació?
  escorcoll: true
  violencia_label: Hi va haver violència verbal o física durant el procediment d'identificació
    i registre?
  violencia: false
  detencio_label: Hi va haver una detenció posterior?
  detencio: false
  vegada_label: Era la primera vegada que l'identificaven?
  vegada: false
---
En «Sergio» anava amb la seva bicicleta a una associació cultural del Raval, per esbargir-se una mica abans d'entrar a la feina. Treballava de nits a un bar del carrer Tallers, a Barcelona.

En baixar de la bici, un home li va posar la mà a l'espatlla i es va identificar com a policia secreta. Va demanar-li que li ensenyés què portava a la motxilla. Ell va dir que ho faria, que no hi havia cap problema, però que abans, volia saber el motiu de l'escorcoll.

L'agent de policia li va respondre que havia passat alguna cosa al barri i que ell donava amb el perfil de sospitós. En «Sergio» es va enfadar. Estava fart que la policia el parés contínuament pel seu aspecte físic. Allò no era just. A més, sabia que donaria el perfil a qualsevol lloc de la ciutat, en qualsevol moment, qualsevol dia de l'any.

Va intentar parlar amb els agents, va dir-los que allò que estaven fent era una identificació per perfil ètnic i que no volia ensenyar-los la motxilla perquè, encara que no hi portés res d'estrany, allò era una violació de la seva intimitat.

Irritat per la situació, va demanar als companys de l'associació i a les persones que passaven pel carrer que gravessin l'escena. Els agents van dir als vianants que gravar-los sense el seu consentiment era il·legal1 i que fessin el favor d'esborrar les imatges enregistrades.

Finalment, després de dialogar durant més de mitja hora amb el responsable de l'operatiu, en «Sergio» els va acabar ensenyant la motxilla. Els agents van dir-los que podia tancar la motxilla i marxar, que anés en compte i que, textualment, «mai més no tornés a tirar-los la gent al damunt».

En «Sergio», al llarg dels anys, ha anat aprenent què poden i què no poden fer els agents de policia amb ell. Quan era petit, més d'una vegada l'havien registrat sense posar-se els guants i li havien tret la bossa de les mans sense que ell els donés permís per fer-ho. Reconeix que cal saber com defensar-se en situacions com aquesta i fa una crida a la denúncia per evitar la normalització de les identificacions policials per perfil ètnic.
