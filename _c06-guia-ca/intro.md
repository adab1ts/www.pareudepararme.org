---
order: 2
include: guia/intro.html
inner_link: intro
titol_seccio: Intro
destacat: "La guia que es presenta a continuació és fruit del treball conjunt i del contrast amb persones i entitats de diferents comunitats que estan implicades a la campanya “Pareu de parar-me”."
---
Un dels principals objectius de la campanya “Pareu de parar-me” és desnormalitzar les identificacions policials racistes i donar eines a les persones que les pateixen perquè sapiguen com detectar-les, com procedir durant la parada i com denunciar després.

Un segon objectiu és visibilitzar aquests controls que es donen a diari a la via pública. Una bona manera d’aconseguir-ho és promovent que les persones que en són testimoni no mirin cap a una altra banda i s’animin a fer ús dels seus privilegis per intervenir, sempre respectant la voluntat de la persona que està sent identificada i valorant la seva seguretat en primer lloc.

Una de les accions per satisfer aquests objectius és la publicació i difusió d’un llibret de recomanacions. El procés d’elaboració de la guia ha estat llarg i hem procurat informar bé tant dels drets com dels riscos que impliquen les accions per defensar-los. La Llei Mordassa (LO 4/2015) ens ha fet anar amb peus de plom!
