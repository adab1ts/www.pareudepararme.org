---
layout: post
permalink: "/noticies/:path/"
titol: Aprenem a protegir-nos de les parades policials racistes a través del teatre
date: 2018-06-11 22:00:00 +0000
imatge: "/assets/img/IMG-20180610-WA0074.jpg"
imatge_alt: Actuacio dels joves del forn de teatre pa tothom
locale: ca
ref: teatre_raval
title: teatre-forum-rambla-raval
---
La presentació de la [guia informativa "Pareu de parar-me"](https://www.pareudepararme.org/assets/img/PDP-c2-ca.pdf "Guia"), amb recomanacions i consells per afrontar les parades policials per perfil ètnic, ha tingut lloc aquest dissabte, 9 de juny, al bellmig de la Rambla del Raval.

<a data-flickr-embed="true" href="https://www.flickr.com/photos/31631303@N02/albums/72157670072272818" title="9 Juny 2018: Teatre Fòrum a la Rambla del Raval">
  <img src="https://farm2.staticflickr.com/1726/27900544417_f7a05cf228_c.jpg" width="800" height="600" alt="9 Juny 2018: Teatre Fòrum a la Rambla del Raval">
</a>
<script async src="//embedr.flickr.com/assets/client-code.js" charset="utf-8"></script>

L'acte ha començat d'una forma immillorable amb la música d'**Ifsan**, un grup que barreja ritmes de rumba amb ritmes i instruments propis de les seves arrels amazigues.

A continuació, els joves del [Forn de Teatre Pa'Tothom](http://www.patothom.org/ "patothom") han representat algunes escenes de l'obra "**Sense remitent**", que aborda diferents situacions de la perfilació ètnica. A continuació, a partir de l'obra, en **Cheikh Drame**, activista de SOS Racisme i membre del grup de treball de la campanya Pareu de parar-me, ha anat desgranant el contingut de la guia, capítol per capítol.

Primer s'han donat eines per mantenir la calma quan ET VEUEN, a continuació s'han explicat els motius vàlids i els no vàlids (i il·legals) pels quals ET PAREN, després s'han donat alguns consells sobre què fer quan ET DEMANEN LA ID i, per últim, s'ha parlat de quins són els drets bàsics quan T'ESCORCOLLEN. Després, **Paula Rossi**, tècnica del projecte, ha abordat les recomanacions que s'inclouen en el capítol SI ETS TESTIMONI.

A continuació han parlat membres de les comunitats més afectades per les identificacions policials per perfil ètnic: **Lamine Bathily**, portaveu del Sindicat Popular de Venedors Ambulants, que ha parlat de la persecució policial que viuen els manters; **Miguel Ángel _Ibrahim_ Pére**z, portaveu de Musulmans contra la Islamofòbia, que ha parlat de les polítiques de control i perfilació ètnica que s'estan desenvolupan en un context d'alerta terrorista; **Victoria Columba**, activista de la Tancada Migrant i Tras la Manta, que ha relatat una identificació per perfil ètnic que va tenir lloc al Raval després de la manifestació del passat 27 de maig i ha convocat a la manifestació en solidaritat amb les temporeres de Huelva el proper 17 de juny; i **_Vivi_**, poeta i rapera contra el racisme i el feixisme, que ens ha emmudit amb la seva emocionant recitació.

L'acte l'ha tancat la veu i la guitarra de **Rosa Sánchez**, cantautora llatinoamericana per la defensa dels drets humans, que ens ha recordat coses tan bàsiques com que "en la Rambla del Raval, todo el mundo vale igual", que "uno no es de donde nace sino de donde está" i que "no hay pájaro pequeño" quan es lluita contra el racisme.

<iframe width="560" height="315" src="https://www.youtube.com/embed/videoseries?list=PL6sTQdZ8s9kednZSIX7C6T_7TlxCEICwb" frameborder="0" allow="autoplay; encrypted-media" allowfullscreen></iframe>

###### por [**Laura Fraile**](https://www.youtube.com/channel/UChRroKYx7U7uB3Snfj1WJKQ)
